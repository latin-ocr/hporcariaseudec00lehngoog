18 Π

Ausonia, utque omnis bello flagraverit orbis,
Vulneraque et strages Romani sanguinis actas!
Exitium quod Roma tulit! Communia Caesar
Iura ferox in se leges et pacta resolvit,
460 Solus in arbitrium totum sibi contulit orbem.
Mox alii atque alii, donec volventibus annis
Res Romana ruit, maculas deduxit aniles
In senium vergens tristique ac curva senecta
Decidit et tenues paulatim effluxit in umbras.
465 Nil adeo insigne est, quod non exacta vetustas
Laeserit et longi labes madefecerit aevi.
Tum deserta pio tandem data Roma parenti3
Redditur imperium ecclesiae, quod praeda reliquit.
Hic pia libertas maculis servilibus aevum
470 Abluit, et caelo placuit Romana propago,
Inde fides et relligio sanctumque piumque,
Incestare nefas ignique adolere penates
Et simulare deos et‘ inania numina credi.
Roma diu postquam vario sub praesule vixit,
4⁷5 Diversis agitata fuit per saecula fatis.
Plurima nunc pollens, nunc sorte involvitur ima„
Nunc tremit et stabili pedibus nunc robore firma est,
Ut solet atra dies commota per aequora iactam
Disturbare ratem, ventis nunc obruta sursum
480 Nunc redit, interdum scopulis illiditur et nunc
. Fluctibus aequatis stabilis Α persistit in undis.
Pontificum in terris quocunque in tempore fulsit
> Legibus ante alios status et pietate per omnes
Iuris honor valuit, sed nos meliore parente
485 Pontifices inter fruimur, miseratus ab alto
Quem pater aethereus contraria fata rependens
Ductus amore dedit, legum quo principe virtuS,
Quo tranquilla quies fulget, quo paxque piumque
Iustitiaeque decus, qualem non pertulit aetas
490 Nostra nec antiquis potuit conferre vetustas,

 

ΔΜ iu marg: Quartus urbis status.

