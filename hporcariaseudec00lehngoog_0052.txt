30 Π

Glorior atque Asiae fratri peperisse triumphos,

Unde tot invidiae: studium sine laude virorum est
⁸³0 Polluere illustres et rerum carpere famam.

Quin etiam cinerum ne quid sibi Roma meorum

Iactaret manesque meos tenuisse sepultoS,

Sponte tuli exilium. Meritis haec gratia, postquam

Restitui decus omne meis ac paene ruentem

³³5 Italiam tantis tutatus ab hostibus armis.
Laudibus his cesset quaecunque est gloria gentis
Externae Graiumque simul, licet aemula virtus
Herculis ingentes olim simulaverit actus.

Mille licet dederit Iuno implacata labores

:340 Atque humeris caelum tulerit spoliumque leonis
Lerneamque datis facibus tremefecerit idram
Deumque Pholumque Erimantiadumque furorem
Stimphalidasque arcu, vel si cumulentur in unum
Idra et Scilla et aper triplicis Gerionis et umbrae,

345 Antheo vires tellus infundat et ater
Cerberus horrendis feriat latratibus auras:

Omnia vix nostros poterunt aequare labores,
Haud dextrae colus apta meae nec Lidia coniunx
Horrentes humeros molli derisit amictu,

850 Non ego Amazonidum traxi ferus arma puellae.
Vis mihi maior erat3 nam me sublimis agebat
Gloria, cum totiens Romanis arcibus hostes
Averti atque omnis per me tulit orbis habenas.
Nondum bellorum studiis, sed viribus impar

355 Quisque fuit ductor. Vitiis a stirpe recisis
Aetatis florem duro exposuisse labori
Cura fuit. Nobis victa Cartagine virgo
Illustris delata. Oculos licet illa nitentes
Gesserit aut quales nimium laudata Pelasgis

seo Tyndaris ardenti donis cumulata marito
Iussa dari, belli quamquam mihi iure liceret,
Non tamen usque meum tetigit captiva cubile.
Exuperare animum flammasque libidinis acres
Laudis erat. Divum cantet licet altus Achillem

—.-—-—

