PRAEFATIO . VII

Maioris situm a pontifice erectum et amplificatum. Quod
opus anno 1452 satis iam processisse e bulla ipsius Ni·
colai intellegitur, quam affert Mfintz Les arts a la cour
des papes I, 144. ⁸

Pantheon vel ecclesia S. Mariae Rotundae‚
quam, ut ait Horatius, „sacra ferunt matri templa fuisse
deum“. Quod antiquitatis monumentum plumbeo tecto
restituisse Nicolaum Platina quoque tradit in vitis ponti-
ficum, cf. Miintz 1. c. p. 145.

Castrum S. Angeli inde ab anno 1447 refectum
et munitum, Miintz p. 150.

Pons Milvius seu ut dicit Horatius Mollius (in
margine per errorem scriptum est emilius), cuius me-
diam partem lig-no fabricatam lapideam exstruxit pontifex
turrimque in dextra fluminis ripa coepit aedificare. ibid.

Aedes Vaticanae a Nicolao restitutae et ampli—
ficatae murisque et turribus cinctae, quod opus praeter
cetera praedicandum censet Horatius. ibid. p. 1 15.

2. Porcariae libri duo, quod carmen epicum constat
ex 1053 versibus hexametriS, de quo dixi in commentario
qui inscribitur „die Verschworung des Stefano Porcari
und die Dichtung der Renaissance“ (Neue J ahrbiicher fiir
das klass. Altertum, Geschichte und deutsche Litteratur
1903 Ι. Abteil. Bd.X1, p. 108). Quare de Stephano
illo, qui coniuratione quam contra Nicolaum dominatio-
nemque pontificiam fecerat detecta a. d. V Idus Ianuarias
anni 1453 una cum Angelo Masi filioque eius Clemente
furca suspensus poenas sceleris luit, denuo hic verba facere
supersedendum putavi, praesertim cum de ipsis rebus
gestis parum novi e versibus Horatianis cog-noscatur. Quo
carmine non tam in animo habuit poeta coniurationem
illam quaeque eam secuta essent describere, quam ut
summi pontificis gloriam praedicaret seque ipsum clemen-
tiae eius commendaret. Neque enim ullam praetermittit
occasionem, quin pontificis virtutes beneficiaque in urbem
Romam congesta collaudet et celebret, neque ob aliam

