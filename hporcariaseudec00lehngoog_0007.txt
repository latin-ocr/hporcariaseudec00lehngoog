 

Praefatio,

 

De Horatio Romano litterarum renascentium aetatis
poeta, qui inde a temporibus Nicolai V papae laude artis
poeticae apud aequales floruit, admodum pauca memoriae
prodita sunt. Ne nomen quidem gentilicium cognitum
habemus; praenomen ab ipso, cum Galixto ΠΙ pontifice
max scriptoris apostolici munere fungeretur, scribebatur
Horacius, in carminum autem quae inveniri potuerunt
inscriptionibus legitur Oracius vel OratiuS, utiturque ea
nominis forma J oannes Vahlen, cum breviter agit de
poeta in commentario qui inscribitur Laurentii Vallae
opuscula tria (Sitzungsberichte d. phil.- -hist. Classe der
Kais. Akad. der Wissensch. vol. LXI, Wien 1869, p. 377 >

Horatius quando natus sit ignotum est, unum summa
cum veri specie dici potest prima artis poeticae speci—
mina circa medium saeculum quintum decimum ab eo
esse edita. Quare si — id quod a vero vix videatur
abhorrere — Romae optimarum artium studiis imprimis-
que linguae graecae ediscendae operam eum dedisse
arbitramur, praeclaris potuit ufi magistris: Georgio Trape-
zuntio, Laurentio Valla, Theodoro Gaza tunc apud Stu-
dium quod dicitur Romanum rhetoricam grammaticam
philosophiam profitentibus. Tempora autem erant eius-
modi, ut viri docti et poetae gloriam sibi et divitias
comparare possent: anno enim 1447 Nicolaus V papa in
solio pontificio locatus erat praeclarus ille litterarum
artiumque fautor atque patronus, Cuius benevolentiae et
liberalitati ut se commendaret, Horatius anno ut videtur

a*

