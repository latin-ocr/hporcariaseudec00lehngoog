ILIADIS LIBER PRIMVS

Quotque animas fortes heroum miserit Orcho
Quantaque tum canibus miserorum corpora passim
5 Atque avibus lanianda tulit, quo tempore primum
Atrides rector populorum et dius Achilles
Inter se certant, sic Iupiter ipse volebat.
Quis deus hic tantos irarum miscuit aestus?
Latonae genitus, contempto numine saevo
10 Infensus regi, pestem conciverat atram

Castra per et populum procumbunt undique morbo.

Namque sacerdotem Phebi contempserat ille
Chrisem, qui ratibus solers advenerat Argis3
Laurea serta dei manibus sceptrumque gerebat

15 Et quae sint natae pretium ventura redemtae
Fulgentes ocreis Danaos oravit et altos
Praecipue Atridas, rerum quis summa potestas:
Atridae atque alii tam splendida corpora Graii,
Obtestor superOS, caeli qui culmina servant,

20 Dent manibus vestris ingentia moenia Troiae
Vertere, tum laetos patrios accedere portus.
Munera praetendens vobiS, haec munera port0,
Sumite, tam caram misero mihi credite natam
,Et magnum sperate deum, cui certa sagitta

25 Est manibus prolesque Iovis carissima semper.
Assensere alii tollendaque praemia censent
Reddendamque patri natam vatemque vereri.
Ac non Atridae placuit sententia, dictis
Sed gravibus Chrisem ratibus discedere iussit

so Taliaque horribili vultu verbisque minatus:

Hinc periturus abi! iam te nec numina Phebi
Non lauri non sceptra tegent, si navibus altis
Seu nunc tardantem rursus seu castra petentem
Attigero: nec enim ante putes tibi solvere natam

35 Quam procul a patria canos ostenderit Argis!
Hic texat telas, hic nostra cubilia curet.

I tandem caveasque tuis me incendere verbis!

 

13 Chrieemque ΙΙ 19 servat ΙΙ 24 sagipta

41

