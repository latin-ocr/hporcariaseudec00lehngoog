VI PRAEFATIO

in ephemeride quae inscribitur Archivio della societa Ro-
mana di storia patria ΧΧΙΠ. 1900 p. 6sqq. Ibidem dia-
rium itineris italici quod ille susceperat annis 1587 et
1588 vulgatum est. Anno autem 1599 Ultraiecti sedem
habebat Buchellius codicemque illum emit ex hereditate
cuiusdam de S. Aldegonde familia Batava nobilissima.
Veniamus nunc ad carmina quae in codice nostro
leguntur breviter illustranda. Quae ab ipso Horatio in
unum corpus redacta esse certum videtur, errat enim
Vossius cum praefationem prosa oratione conscriptam ad
solam Porcariam pertinere dicit. Immo ad totum corpus-
culum referri debet neque altera praeter eam exstat prae-
fatio; etenim qui sequuntur versus eleg-iaci ad pontificem
conscripti non praefatiO‚ sed primum corporis carmen est
existimandum. Codex autem eleganter scriptus nitideque
ornatus nescio an idem sit quem Petro Lunensi Nicolai
V familiarissimo misit Horatius. Erat is poeticae huma-
nitatisque studiis et ipse deditus amicitiaeque vinculo
coniunctus cum Poggio Florentino Leonardoque Bruno
Aretino, itemque filii eius quem Horatius commemorat,

cui nomen erat Baptista, versus leguntur in Anecdot.
litterar. vol. ΠΙ (Romae 1773) p. 431.¹)

Quam praefationem quae sequuntur carmina haec sunt:

1. Ad Nicolaum V elegia. Gelebrat poeta egre-
giam virtutem pontificis, quo regnante aurea saecula re-
disse videantur. Imprimis autem opera ab eo suscepta
summis effert laudibus, quae magnificentia et pulchritu-
dine omnia antiquitatis aedificia longe superent. Quorum
operum notis in margine adiectis commemorantur ab
Horatio haec:

Palatium apostolicum iuxta ecclesiam S. Mariae

 

1) Mancini, Vita di Lorenzo Valla, Firenze 1891, p. 286
'N. 3, p. 275 N. 6. Liber, quem olim possedit Petrus ille, qui
asservatur Viterbii in bibliotheca Capitulari, epistulam eius
continet ad Leonardum Aretinum scriptam, cf. Revue des
bibliotheques vol. V, 1895, p. 244.

