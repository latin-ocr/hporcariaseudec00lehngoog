AD ILLV. PRINCIPEM D. FRANGISCVM SFORT. 37

IV.

Oratius Nichodemo felicitatem. Hic est qui abstrahere
servilio provinciam et liberam nobis vivendi dulcedinem
parere potest. Itaque resistere his furoribus etsi maxima
laude dignum sit, eo magis excitari debet, quod si neglexe-
rit, non modo reliqui temporis gloriam eripi, verum etiam
sibi praeteritam evanescere sinet. Nihil enim per se
altum atque magnificum , nisi quod omnium iudicio ratio
fecerit excellens.. Verum quia neminem decet magis Ita-
licae libertatis defensorem esse vel gloria rerum gestarum
vel felicitate, quam omnium mortalium primus in potes-
tate habet, vel studio atque efflagitatione omnium, scripsi
breviter carmina haec tanti principis magnitudinem exci-
tatura. Quae si libera atque honesta indicaveris, per
humanitatem tuam et principis fortunam quaeso ad illum
destinare non graveris3 quod si secus tuum iudicium
fuerit, vel ea combures. Vale.

Ad mu. prinoipem d. Franciecum Sfort.
Ducem Mediolani.

Dive virum lapsura Italis qui regna tueris,
Quo duce fulgorem Caesaris orbis habet,
Effluxas patriae res maiorumque triumphos
Aspice vel Lygurum gloria quanta iacet.
5 Rex ferus insultat Latio — quam credere durum —
Ascivit Venetos in sua vota pares.

O scelus indignum: tanto cum crimine foedus
In caput est ictum terra Latina tuum.
Alma viris felixque opibus, cui contigit orbis

ιο Imperium, fieri barbara praeda queat?
Oui fortuna potest patriae miseranda videri,
Si te non pietas ad pia bella movet?
Causa tua est tantum, tu iustius induis arma3
Non erit hoc belli, sed pietatis opus.

