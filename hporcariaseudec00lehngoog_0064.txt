42 VI

Sic fatus. Timuitque senex dictumque facessit,
Undisoni tacitus petiit nam littora ponti.

40 Hinc abiit longe precibus Phebumque vocavit:
Arcitenens magne, Chrisae qui moenia lustras
Divinamque regis Cillam Tenedumque gubernas,
Smintheu, si qua tibi posui pulcherrima templa
Sique tuis aris taurorum pinguia crura

45 Caprarumque dedi, nostris precor annue votis:
Dent Danai poenas infestaque conice tela,

Ut tandem lacrimas discant non temnere nostras!
Audiit haec Phebus graviter commotus et imas
Desilit in terras summo de vertice caeli

50 Arcum humeris pharetramque gerens; tum turbidus ira
Irruit et quassae sonitum fecere sagittae.
Argivumque petit classem circumdatus umbra
conseditque procul subito nervumque tetendit
Arcus et horrendo telum stridore remisit.

55 Hoc mulos rapidosque canes hic corpora Graium
Finxit inaudito tentavit et agmina morbo.

Heu miserum postquam telum contorsit amarum,
Muta virum crebris ardebant pectora flammis.

 

VI.
oratii Romani ad Pium 11 pont. max. epigrammata.

1.

Nos dignum meritis in te profitemur honorem
Et decuisse Pium pontificale decus.

Dardanicam Eneam pietas super aethera vexit
Teque sui nomen sanguinis esse probat.

 

49 Desiliit ΙΙ 51 sagipte ΙΙ v, 58 in marg.
VT. Cod. X Rossetti bibliothecae municipalis Terggstinae (A)
fol. 13'. Cod. J. VII, 260 bibliothecae chigianae ( ) fol. 13⁷.

