PRAEFATIO XIII

dedicatis rarissime moveretur. Qua spe ad irritum re-
dacta num adductus sit Horatius, ut gloriam· bellicam
Sigismundi Malatestae principis Ariminensis hominis
papae infestissimi versibus celebraret, dici non potest.
Quod eum fecisse e carmine poetae cuiusdam ut videtur
Romani anno 1467 ad Malatestam misso cognoscimus,
ex quo Horatium paulo ante repentina morte absumptum
esse efficitur. Cuius carminis ab Eugenio Miintz editi
versus sunt hi¹): ¹

Non eqo te altisona princeps celebrande Camoena
Cantabo armipotens inferiore lira:

Quam tua dcoetra potens bello sit, Horatius edit
Praecipiti celeris limine mortis inops.

Sed redeamus ad carmina illa, quae ad Pium II ponti·
ficem destinavit Horatius, Inveniuntur in corpore carmi·
num a pluribus poetis in laudem Pii H conscriptorum,
cuius corporis duo mihi innotuerunt codices:

1. Ood. XII bibliothecae quondam Rossettianae, qui
nunc in bibliotheca municipali Tergestina asservatur
(Ms. XII. Sez. 2⁸): Epaeneticorum ad Pium H libri quat·
tuor. Continet 77 carmina orationes epistulas 27 circiter
scriptorum, quorum tabulam invenies in libro qui inscri-
bitur: In onore e memoria dei tre vescovi di Trieste
Enea Silvio dei Piccolomini, Andrea dei Rapicii, Rinaldo
Scarlichio‚ Trieste 1862, p. 20. Qui codex cum fieri non
posset ut mihi transmitteretur, Ioannes Vahlen vir cla-
rissimus qua est humanitate carminum Horatianorum apo-
graphum ab Ottone Koren factum mecum communicavit.

2. Cod. J VII 260 Bibliothecae Ohigianae Romanae
quem indicavit Pastor, Geschichte der Papste 11, 27.
Carmina illa excerpsit Eduardus Loch collega meus, cui
hoc quoque loco liberalitatis debitas ago gratias. Con-
tinet autem codex eadem ac Tergestinus Horatii carmina,

 

1) E. Mflntz‚ Plane et monuments de Rome antique.
Melanges G. B. de Rosei‚ Rome 1892, p. 142.

