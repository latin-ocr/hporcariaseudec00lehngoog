26 Π

185 Horum ego iam memini quondam attrivisse furoreS,
Barbaricos quando domui. Num forte sinistra
Victores nostris opibus potiuntur et urbe?

Effera gens nimium in luxum te Roma subegit,

Quam totiens tantis protexit ab hostibus ingens
iso Scipiadum virtus, acies ubi Martius ardor

Fulminis in morem totis exciverit oris.

En hinc quis strepitus? cursim adventare togatos

Prospicio verbisque loqui nutuque latinis.

Hi num Romulei proceres? haec Martia nostrae

195 Militia est urbis? sanctusne hic forte senatus?
Frondentes hederae et postes ubi laurus obumbrat,
Hos video nimias agitare in iurgia vires.

Iam satis hoc: rediit virtus, nostraeque peracta est
Spes longinqua viae. Poteram requiescere saltem
200 Tutus apud manes, animum quando irritus hausi ·
Exuperare Erebum rursusque ad fata reverti.
Indignatur adhuc externa a sede profectos

Aspexisse viros urbis connubia fungi,
Quae totiens reges iam dedignata maritos,-

205 Conscius hic solita veterum virtute minores
Degenerasse dolet viresque in sordibus omnes
Effluxas Latii et tantum superesse ruinas.
Laxus humi residens auras captabat aperto
Pectore et afflicto flabat suspiria corde,

210 Nec lacrimas tenuere oculi salsaeque per artus
More nivis guttae fluxere ardore liquatae.
Tantus ubique dolor membrorum robora laxat,
Suspiransque graves erumpit ab ore querelas:
Ο Ῑήῒιίε, o tellus divum, domus alta Quirini

ἰε Imperiosa viria, mundi regina subacti
Terrarum genitrix omnis simul aetheris altrix,
Quae genuisse deos potuisti et lumine caelum
Illustrare tuo superisque extendere laudeS,
Iam deserta iaces: cecidit vigor ille Quiritum,

 

201 herebum

