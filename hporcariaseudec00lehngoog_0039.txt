PoscAmA 17

En tibi prisca fides! Tenuit mox Roma secundm
Consulis imperium, quod stupro et sanguine partum est.
Qui primum saevas p'ro libertate secures

425 Instituit, natum leto nova bella moventem
Implicuit BrutuS. Patriae fuit una voluptas
Fortunam stabilire et debellare tirannos,
Floruit illa tamen multis virtutibus aetas.
Nosse modum iuris libertatemque tueri v

4:³0 Bellorum studiis potuit tunc Martia' Roma.
Digna fuit totum quae viribus occupet orbem. ’
Non cives auri rabies nec dira libido
Imperii traxit, sed famam extendere caelo
Laudibus ac meritis et duros ferre labores·

4³5 Tunc rudis imposito vivebat consul aratr03
Fabricius parvo contentus munera regum
Despexit, potius voluit dominantibus auro
Iussa dare et forti bellum decernere ferro.
Hinc Fabii ingentes Catulique et fulmina Martis

440 Scipiadae, quorum virtutibus Itala tellus
Claruit et rerum princeps Mavortia Roma
Orbe triumphato sacrum caput intulit astriS.
Verum vana viris pietas cultusque deorum
musit, tulit externos ad sacra penates

445 Aut dedit ipsa deos3 numen sibi quisque dicabat
Fingebatque Iovem Venerem Martemque Minervam.
Festivare dapes et odori pocula Bachi
Vertere, nocturnas tyrsis agitare choreas,
Debachari homines, sanctum violare pudorem

450 Relligionis erat, donec pia cura superni
Sanguine restituit deperdita saecula nati.
Consulis exactae postquam cessere secures,
Publica res urbis mox est effecta sub uno
Imperio. hic omnes complectitur una potestas.

455 Quis referat, quantis Latium, quibus arserit armis

 

422 in marg: Secundus status urbis ΙΙ 453 in marg: Ter-
tius wrbis status.

Horatius Romanus ed. L e h n e r d t. 2

