XVI PRAEFATIO

ratione genere denique dicendi non renascentium littera·
rum aetatis sed medii aevi esse neminem fugiet, quicun-
que dialogum ab eo conscriptum legerit. Codices autem
manu scripti, quibus opusculum Petri continetur, hi sunt:

1. Codex Vaticanus lat. 3619 membranaceus sae-
culi XV, chartarum XVI, forma octava, long. 0,21, lat.
O,145 m, cuius singulae paginae XXII versus continent.
Prima littera dialogi coloribus illuminata est, margini
adnotati sunt scriptura minore loci bibliae vulgatae, Pan-
dectarum, Codicis, iuris canonici alia nonnulla.

2. Codex Vaticanus lat. 4167 chartaceus miscella-
neus saeculi XV exeuntis, quem descripsit Tommasinus
p. 69. Petri de Godis opusculum legitur a fol. 202²
usque ad fol. 210¹ cum codice 3619 consentiens adeo ut
⁴ex eo descriptum esse plane appareat, praesertim cum
notae quoque margini illius codicis adscriptae ipsaque in
fine subscriptio inde receptae sint.

3. Codex msc. 26. 4ο bibliothecae Wallenrodti-
anae, quae est Regimonti Prussorum. Descripsit Perl-
bach p. 11 editionis suae pauloque accuratius in epheme-
ride quae inscribitur Altpreussische Monatsschrift Bd. X,
Konigsberg 1873, p. 566 sqq. Addendum est in libro a
bibliopego nuper resarto inscriptionem Georgii Rast qui
eum bibliothecae donavit iam non‘ legi omnesque nunc
paginas numeris notatas esse. Petri opusculum legitur
a pag. 487 usque ad pag. 498.

 

Codicum scripturam in omnibus gravioribus rebus
secutus sum, alia leviora in eam quae nunc usui est scri·
bendi rationem plerumque transtuli, praesertim cum interdum
non sibi constent scribae. Scripsi ae vel oe pro e (pene,
hec, prelium), ae vel e pro oe (soecula, loetum, foelix),
v pro u, i pro y, tt pro ct (actoniti, actendere), c pro
t (delitiae, dissotiabile), t pro c (acque, precium), m pro
n (quenque, quanvis), itemque litteram s apposui in ver·
bis exuperare, exilium, posquam etc.

 

